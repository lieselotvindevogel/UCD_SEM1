# Nature Quest
Een interactieve telescoop met augmented reality, ontworpen om kinderen tussen 6 en 11 jaar op een speelse wijze naar buiten te lokken, waar ze punten kunnen verdienen door natuurlijke objecten te scannen en zo hun virtuele avatar aanpassen, met als doel de relatie tussen kinderen en de natuur te versterken.  

Projectteam: Guus Lecho; Lieselot Vindevogel 

2023-2024

## Samenvatting
Jonge kinderen spenderen tegenwoordig aanzienlijk minder tijd buitenshuis, voornamelijk als gevolg van de groeiende populariteit van smartphones, spelcomputers en tablets onder de jongere generaties. Deze bevinding is gebaseerd op deskresearch en onderzoek rechtstreeks bij de doelgroep. Ons concept is gericht op het aanpakken van deze trend en biedt een innovatieve benadering om kinderen op een speelse wijze naar buiten te lokken, waar ze de natuur kunnen verkennen. 

Het kernidee omvat een telescoop die augmented reality gebruikt om kinderen te betrekken bij een interactief spel. Hierbij moeten ze objecten in de natuur scannen die op het scherm verschijnen, waarmee ze punten verdienen. Deze verzamelde punten stellen hen in staat om hun virtuele avatar aan te passen. Op deze manier worden kinderen gestimuleerd om meer tijd buiten door te brengen, terwijl ze tegelijkertijd nieuwe kennis opdoen over de natuur. 

De volledige context van het ontwerp staat nog niet volledig vast. Het ontwerp zou kunnen worden toegepast in dierentuinen om bezoekers meer te laten ontdekken over specifieke dieren. Daarom zal het hoogstwaarschijnlijk worden uitbesteed aan bedrijven waar zo'n zaken als nuttig leerdoel kan gebruikt worden, zoals pretparken, schoolcontext, parken en dierentuinen. De lay-out zal aanpasbaar zijn om tegemoet te komen aan hun specifieke doelstellingen om de kinderen iets bij te leren. 
<p align="middle">
<img src="https://github.com/lieselotvindevogel/images/blob/main/foto%204.png" width= "50%"/></br><em> Figuur 1: Herosketch </em>
</p>

## Introductie
From screen time to green time. Een project om kinderen op een speelse manier weer naar buiten te brengen, midden in de natuur. Kunnen we technologie inzetten als een krachtige stimulans om jongeren aan te moedigen om meer buiten te spelen, extra plezier te beleven en tegelijkertijd kennis over de natuur op te doen? Het idee is om kinderen met behulp van een technologisch object de natuur in te lokken en hen een betoverende ervaring te bieden. 
<p align="middle"><img src="https://github.com/lieselotvindevogel/images/blob/main/Afbeelding1.jpg" width= "40%"/></br><em>Figuur 2: (Children are playing outside less and less | Adventure+, z.d.)</em>
</p>

We richten ons specifiek op kinderen rond de leeftijd van 9 tot 11 jaar, omdat deze groep al voldoende bewustzijn heeft om zelf te ontdekken hoe ze met nieuwe technologieën kunnen omgaan. Het is van essentieel belang dat kinderen het object direct begrijpen en kunnen bedienen zodra ze het in handen krijgen. Ons doel is om kinderen op een interactieve wijze naar buiten te laten gaan, waarbij ze met behulp van technologie de wereld om hen heen kunnen verkennen. 

Met het finaal concept wordt er gestreefd om de natuur te verbinden met de digitale wereld op een manier die boeiend en educatief is voor kinderen. Door middel van een innovatief technologisch apparaat willen we niet alleen de barrière tussen scherm en natuur doorbreken, maar ook een positieve impuls geven aan de relatie tussen kinderen en hun natuurlijke omgeving. Het project streeft ernaar om buiten spelen aantrekkelijker te maken en tegelijkertijd een waardevolle en leerzame ervaring te bieden. 

## Methodologie
De methodes die gevolgd worden voor dit project zijn de triple diamond van Zendesk en het NPD process van Roozenberg en Eekels toegepast op het proces. Het eerste semester gaat over de eerste twee keren convergeren en focust zich dus op de discover en define fase van het project. De specifieke stappen die gemaakt zijn in de discover en define zijn dieper uitgewerkt aan de hang van het NPD process. 
<p align="middle"><img src="https://github.com/lieselotvindevogel/images/blob/main/Afbeelding2.png" width= "60%"/></br><em>Figuur 3: methodologie </em>
</p>
<p align="middle"><img src="https://github.com/lieselotvindevogel/images/blob/main/Afbeelding3.png" width= "60%"/></br><em>Figuur 4: methodologie </em>
</p>
In de discovery fase lag de focus vooral op User-Centered Design. Hierbij werden zorgvuldig de behoeften en wensen van gebruikers onderzocht. Hiermee werd een gefundeerde “how might we” gevormd waarmee er in de volgende fase aan de slag wordt gegaan. Dit staat gelijk aan het doorlopen van fase 1-2-3 bij Roozenberg en Eekels. Fase 4 is het einde van de discovery fase. De eerste definitie van het probleem is herbekeken en tot een “how might we” gekomen. 
<p>
 
</p>
<blockquote>
“Hoe kunnen we schoolkinderen (6-11j) avontuur en ontdekking in de natuur laten beleven met behulp van een slim speelgoed?” 
</blockquote>
De discovery fase resulteerde in een probleem, dat vervolgens in de definition fase nader werd uitgewerkt. Uit deze verdieping is een concept met verschillende prototypes ontstaan, elk met een specifieke rol in ons proces. Om het eerste semester af te ronden, is er na een gebruikerstoetsing een definitieve vorm van het concept gekozen. In het tweede semester zal er volop gewerkt worden aan de verdere ontwikkeling en verfijning van dit concept. 

Voor de evaluatie van verschillende prototypes tijdens interviews werd de benadering van Activity-Centered Design toegepast. Deze methode richtte zich op het observeren van gebruikershandelingen en hun interactie met de ontwerpen. Deze aanpak werd gekozen vanwege de uitdaging bij kinderen om expliciet te benoemen hoe ze met iets omgaan. Door te focussen op hun handelingen konden we een correcter beeld krijgen van hun ervaringen en meningen betreffende de prototypes.  

Na iedere fase van onderzoek en prototypes is er een grondige analyse gemaakt van de resultaten. Deze zijn terug te vinden in de OneDrive (Opdracht gebruiksgericht ontwerpen) ieder onder hun eigen fase. De bevindingen worden meegenomen in doorlopen van volgende fasen tot aan het eindconcept. 
## Discovery
### Doelstellingen
Wat willen we juist bereiken in de discovery fase? Het doel is om te onderzoeken hoe kinderen omgaan met de natuur. Is het mogelijk om technologie als stimulans te gebruiken om kinderen meer op een speelse manier naar buiten te doen gaan? Hoeveel tijd brengen kinderen door binnen? We trekken het probleem open en kijken naar het brede aspect ervan. We willen inzichten verkrijgen over hoe kinderen de natuur nu ervaren. Hiernaast willen we ook te weten komen welk speelgoed kinderen momenteel het meest bezig houdt en waarom dit zo is. 
### Materiaal & methoden
In deze fase was het essentieel om het probleem grondig te verkennen. Door middel van deskresearch en een focusgroep met betrekking tot het probleem hebben we een globaal overzicht verkregen van diverse inzichten. 

De deskresearch was een benchmark (n=7) van verschillende producten. 

Er wordt gesurft naar websites van grote, bekende speelgoedwinkels. De online catalogus wordt gefilterd op de gewenste leeftijd en vervolgens op populariteit. Uit de populairste verkochte items worden de producten gekozen (proberen om zo verschillend mogelijke categorieën te nemen). 

Er wordt gekeken naar wat het product zo populair maakt. Zijn er bepaalde features waardoor het product zo aantrekkelijk is voor de kinderen? Vervolgens wordt er gekeken welke van deze features mogelijk te gebruiken zijn voor een nieuw digitech product om buiten te spelen. Deze features worden gerangschikt naar haalbaarheid en nut voor het nieuwe product. De meest belangrijke bepalen de trends voor het product. 
 
De focusgroep (n=11) wordt gehouden bij 11 kinderen met een leeftijd tussen 8 en 10 jaar. Het is een diepgaand groepsinterview waar op interactieve wijze getoetst wordt naar kinderen hun ervaring met natuur en ontdekking. 

Vertrekkende vanuit de volgende onderzoeksvragen werd het interview opgesteld: 

A. Wat vinden kinderen avontuurlijk, hoe willen zij de natuur ontdekken? 

B. Welk (buiten)speelgoed bestaat er al en wat is populair onder deze leeftijdscategorie? 

C. Wat houdt kinderen bezig in hun vrije tijd, voor welke momenten moet er een oplossing komen? 

De vragen waren een combinatie van brainstormoefeningen, actieve oefeningen (tekenen, avontuurtje gaan beleven) en statische vragen die gesteld werden. Uit de antwoorden worden gezamenlijke inzichten, thema’s, objecten gezocht. Deze terugkomende informatie duidt waar kinderen op dit moment mee bezig zijn en welke verbanden zij leggen met spel en natuur. 
### Resultaten
Het uitgebreid analyseren stelde ons in staat om uiteenlopende en waardevolle ideeën te genereren. Om deze gegevens effectief samen te voegen en een helder beeld te creëren, zijn verschillende methoden toege past. 

In de benchmark kwamen per speelgoed een aantal populaire features naar voren. Deze belangrijke features werden gecategoriseerd en gerangschikt, we bekwamen volgende lijst van belangrijke eigenschappen. 

1. Autonomie en zelfstandigheid 
2. Diverse opties 
3. Vooruitgang en ontgrendeling (alles verzamelen) 
4. Creativiteit en bouwen 
5. Actie 
6. Audiovisuele feedback 
7. Verbeelding en rollenspel 
8. Competitie 

De resultaten van de focusgroep zijn  

Kinderen komen met veel verschillende ideeën af over avontuur. Ze weten zeer duidelijk wat avontuurlijk is en er bestaat veel avontuur. We zien dit ook terugkomen in creativiteit. Namelijk, ze hebben veel verschillende ideeën om voorwerpen te gebruiken. 
Bij de brainstorm over de natuur bekijken ze het begrip al zeer breed. Ze weten zeer goed wat alle facetten van de natuur zijn. 
Als al het voorgaande gecombineerd wordt met het erop uit trekken, is te zien dat kinderen altijd wel iets van avontuur kunnen verzinnen. Ze hebben heel veel ideeën en meer dan voldoende creativiteit om op pad te gaan en met verhalen terug te komen. 
Bij het favoriete speelgoed komen veel van deze avonturen terug maar dan digitaal op een scherm. Er wordt gekozen voor een scherm binnen uit gemakzucht omdat ze dan niets meer moeten maken en direct kunnen beginnen spelen. 
Inhoudelijk komen enkele thema’s een paar keer terug: Survival (hut bouwen, beschermen, overleven,… ); Bouwen (Minecraft, kampen, ...); Op toch gaan (kamperen, rechtdoortocht, andere werelden,...) 

De resultaten van de deskresearch en de focusgroep zijn vervat in enkele rapporten die terug te vinden zijn in volgende mapje [discovery](https://ugentbe-my.sharepoint.com/:f:/g/personal/guus_lecho_ugent_be/EmB7dOgy2bxIj7EZAW5QhpEBqS87obiWapYT5C1aDM4AlQ?e=JEem2P).


### Conclusies & implicaties
De implicaties van de benchmark voor het design zijn dat de terugkomende features zeker moeten geïntegreerd worden in het concept. Het zal waarschijnlijk niet mogelijk zijn om alle punten toe te passen in één concept, aangezien deze van verschillende categorieën speelgoed komen. Het zal toch aangeraden zijn om er zoveel als mogelijk rekening mee te houden. 
Kinderen tussen 8 en 10 jaar hebben een intrinsieke behoefte aan avontuur en exploratie. Ze zijn buitengewoon creatief in hun benadering van avontuur, waarbij ze diverse elementen van de natuur integreren in hun spel. De connectie en de verbinding naar de natuur is dus reeds aanwezig. Dit is ook de reden waarom er voor deze leeftijd is gekozen.
Uit hun favoriete speelgoedkeuzes blijkt dat digitale speelervaringen populair zijn. Toch hebben kinderen een verlangen naar fysieke interactie in de natuur. Dit suggereert een mogelijkheid om technologie te gebruiken om hen naar buiten te brengen en hun ervaringen te verrijken. 
De finale “how might we” die bekomen wordt is de volgende:  

"Hoe kunnen we schoolkinderen (6-11j) avontuur en ontdekking in de natuur laten beleven met behulp van een slim speelgoed?"

Deze vraag gaan we proberen oplossen met het concept dat in de definition fase bepaald wordt. 

 

## Definition
### Doelstellingen
In de definition fase wordt er gestreefd om binnen een korte periode een uiterst helder beeld te ontwikkelen van het concept. Door middel van het creëren en evalueren van diverse prototypes, evenals het voeren van doelgerichte interviews, beogen we een diepgaand inzicht te verkrijgen. Het doel is om aan het einde van deze fase een goed doordacht concept te hebben, waarop we in het tweede semester kunnen voortbouwen. De basisvorm van het concept zal tegen die tijd vast liggen, waardoor de focus in het tweede semester met name zal liggen op de technologische kant. 
### Materiaal & methoden
De vorm van het product is onderzocht geweest aan de hand van twee waves van prototypes. Per wave zijn drie verschillende varianten van het product gemaakt. Deze varianten gaven ons na gebruiker interviews, inzichten die ons verder konden helpen met de beslissing over de functionele vorm van het product. 

Wave 1 prototypes: test de algemene vorm van het product. (n=3) 
Materiaal: 
<p align="middle"><img src="https://github.com/lieselotvindevogel/images/blob/main/Afbeelding4.png" width= "60%"/></br><em>Figuur 5: prototypes wave 1 </em>
</p>
Methode: 
Aan de hand van deze drie objecten wordt een gebruikers interview opgesteld om antwoord te krijgen op volgende onderzoeksvraag:
Welke vorm van het speelgoed werkt het beste?
-	Kinderen moeten direct begrijpen hoe ze het moeten gebruiken
-	Het moet leuk zijn om te gebruiken
-	Grootte (lompheid): is er plaats voor elektronica maar kunnen de kinderen het dan nog gebruiken
-	Interactie met het voorwerp: interesseert het kinderen wel dat de telescoop uitgeschoven kan worden

De gebruiker krijgt alle drie de versies te zien. Hij moet vervolgens een korte simulatie doorlopen met elke versie. De geïnterviewde kan dus zeer goed kiezen en vergelijken welke versie van het object hij het beste vindt.
Wave 2 prototypes: kijkt naar de interactie met het product en hoe de gebruiker het scherm zal bedienen. (n=3)
Materiaal:
<p align="middle"><img src="https://github.com/lieselotvindevogel/images/blob/main/Afbeelding1.png" width= "60%"/></br><em> Figuur 6: prototype wave 2 </em>
</p>
Methode:
Aan de hand van deze drie objecten wordt een gebruikers interview opgesteld om antwoord te krijgen op volgende onderzoeksvragen:
Welke positie van de knoppen zorgt voor de makkelijkste interactie?
Welke variant van knoppen levert het hoogste gebruiksgemak en hoe moeten deze knoppen er dan uitzien?
Bij deze wave krijgt de gebruiker telkens maar één versie van de prototypes te zien. We willen een diepere connectie met de gebruiker en het voorwerp. We willen geen oppervlakkige vergelijking tussen de verschillende opties maar we willen begrijpen waarom een bepaalde versie goed of slecht is zodat deze goede of slechte eigenschappen ook bekeken kunnen worden in de andere versies.

### Resultaten

<ul>De resultaten van wave 1 zijn:
 
 <li>Gebruiker 1: Telescoop > vergrootglas > verrekijker</li>
 <li>Gebruiker 2: Verrekijker > telescoop > vergrootglas</li>
 <li>Gebruiker 3: Telescoop > verrekijker > vergrootglas</li>
</ul>
De volgorde van de vorm waren voor iedere gebruiker anders.
<p align="middle"><img src="https://github.com/lieselotvindevogel/UCD_SEM1/blob/main/IMG_20240121_163212%20(1).jpg" width= "30%"/></br><em> Figuur 7: gebruiker wave 1</em>
</p>
<p>Over het algemeen tonen de conclusies aan dat de telescoop, ondanks enkele kwaliteitsproblemen met het schuifmechanisme, als het meest favorabele prototype wordt beschouwd vanwege de sterke visuele herkenning en de associatie met avontuurlijke verhalen. De verrekijker wordt ook positief beoordeeld, vooral vanwege de bekendheid ervan thuis en de goede passing op het gezicht. Het vergrootglas wordt als minder interessant beschouwd, voornamelijk omdat het als te eenvoudig en niet speels genoeg wordt ervaren. Over het algemeen benadrukken de conclusies het belang van herkenning, speelsheid en goede kwaliteit bij het ontwikkelen van een succesvol eindproduct.
Bij de telescoop verstaan de kinderen rapper hoe ze met het voorwerp moeten omgaan. Dit kan ook liggen aan enige herkenning met het voorwerp, maar ook omdat het iets is wat eenvoudig te gebruiken valt. Het interesseert de kinderen zeker en vast dat de telescoop kan uitschuiven. Over het uitschuiven moet nog praktisch nagedacht worden omdat dit niet eenvoudig te realiseren valt met de elektronica die erin zal verwerkt moeten worden.
</p>
<p align="middle"><img src="https://github.com/lieselotvindevogel/images/blob/main/Afbeelding2.jpg" width= "30%"/></br><em> Figuur 8: gebruiker wave 1</em>
</p>
De resultaten van wave 2 zijn:
De versie met de knoppen vooraan gaf de beste ervaring. Door de knoppen vanachter botste de gebruiker met zijn mouw tegen het gezicht. De variant van knoppen vooraan is minder duidelijk te kiezen. Wel zijn er enkele designfeatures waar rekening mee gehouden kan worden om tot een derde finale variant van knoppen te komen.

De knoppen zouden best iets groter zijn, zodat er minder gekeken moet worden en dat er minder vaak twee knoppen tegelijk ingedrukt worden.
De knoppen moeten meer intuïtief zijn en feedback geven zodat de kinderen niet moeten kijken op welke knop ze duwen maar dat ze het kunnen voelen. Iets minder knoppen kunnen hier ook bij helpen.
Het design moet ook zowel voor rechtshandigen als voor linkshandigen werken.
<p align="middle"><img src="https://github.com/lieselotvindevogel/images/blob/main/Afbeelding3.jpg" width= "30%"/></br><em> Figuur 9: gebruiker wave 2</em>
</p>

De resultaten van de interviews zijn vervat in enkele rapporten die terug te vinden zijn in volgende mapje [definition](https://ugentbe-my.sharepoint.com/:f:/g/personal/guus_lecho_ugent_be/EhM6lTMHFRVAvtqnNgkCbIIBnUWxCHP-qRoDDM2QlJ6DZQ?e=enKGHK).

### Conclusies & implicaties
Dit onderzoek heeft geleid tot het identificeren van de richting waarin verder zal gegaan worden met het concept. 
Wave 1 heeft de vorm van het object definitief vastgelegd op een telescoop. Dit was het meest favoriete object. Er zijn ook enkele belangrijke aspecten die bij het eindproduct aanwezig moeten zijn, namelijk: herkenning, speelsheid en goede kwaliteit.
Bij wave 2 kon er dan verder getest worden op de telescoop. De implicatie van deze wave op het design is dat de knoppen vooraan op het speelgoed moeten zitten. De variant van knoppen ligt niet vast door dit onderzoek. In het tweede semester zullen deze nog verder bestudeerd moeten worden en zeker ook in combinatie met de uitwerking van het display en spel. Er zijn wel enkele vereisten voor de knoppen bevonden waar wel rekening mee moet gehouden worden in verdere prototypes.
De bekomen bevindingen zijn een leidraad voor het vervolg van het project, waarbij het doel is om het gekozen concept verder te verfijnen en ontwikkelen op technologisch vlak.
## body
### antropometrie 
Het ontwerp is zorgvuldig geanalyseerd met behulp van antropometrische gegevens, waarbij cruciale parameters zoals de armlengte, gripomtrek en de gesloten omtrek van duim tot wijsvinger zijn meegenomen. Deze analyse heeft geleid tot het vaststellen van de optimale diameter van de telescoop, gericht op het maximaliseren van gebruiksgemak en comfort voor de gebruikers. De armlengte heeft invloed op de totale lengte van de telescoop. De verkregen waarden zijn vervolgens geïntegreerd in gebruikerstesten om het ontwerp nauwkeurig af te stemmen op de behoeften van kinderen. 

Het gekozen design type, "Design for the small" (P5), is een bewuste en doordachte beslissing geweest. Dit ontwerpprincipe benadrukt het belang van het richten op de kleinste gebruiker, waardoor het ontwerp niet alleen geschikt is voor kinderen met een kleinere gestalte, maar ook voor grotere kinderen. Door te beginnen met het ontwerpen voor de kleinste persoon wordt gegarandeerd dat het product voor een breed scala aan gebruikers geschikt zal zijn. 

Met deze analyse zijn er enkele prototypes gemaakt die de gegevens verwerken. 


## design requirements 
Bij al de bekomen resultaten is ook gekeken naar hun effect op de design requirements. Hieruit is er een tabel met de voorlopige design requirements gekomen.

|Cognitieve requirements|
|:---|
|Het product moet activiteiten bevatten die de besluitvorming en probleemoplossende vaardigheden van kinderen bevorderen.|
|Het product moet educatieve inhoud bevatten die aansluit bij de leerdoelen voor de leeftijdsgroep van de kinderen.|
|Het product moet activiteiten bevatten die creativiteit stimuleren.|
|Op een innovatieve manier moeten de kinderen iets leren.|
|Aan de hand van hun eigen verbeelding moeten de kinderen het spel spelen.|


||Fysieke requirements|
|:---:|:---|
|Antropometrisch|Het product moet een ergonomisch ontwerp hebben om comfortabel te gebruiken zijn.|
||Het gewicht van het product mag niet te zwaar aanvoelen voor lang gebruik.|
||Het product moet alle technische componenten intern bevatten om een gestroomlijnd ontwerp te behouden.|
|Interactie|Het product moet fysieke knoppen hebben voor navigatie en interactie.|
||De verzamelde gegevens moeten worden bijgehouden op aparte app.|
||Het product moet intuïtief en gemakkelijk te begrijpen zijn, zodat het kind direct weet hoe het te gebruiken zonder complexe instructies.| 
||De interface moet eenvoudig en duidelijk zijn, waardoor het gebruik van het product direct en moeiteloos is voor het kind.|
||Er moet mogelijkheid zijn voor fysieke verandering en interactie met het product.|

## Bill of materials
In eerste instantie zal het product verder ontwikkeld worden met Protopie. Dit is een goedkope manier om de eerste interactie met het scherm en het spel te simuleren. Door middel van wizard of oz simulatie kunnen we met een tweede scherm het scherm binnen het product aansturen.
Verdere prototyping kan dan gebeuren door zelf arduino componenten samen te stellen in het product.

|Voorwerp|Naam|Beschrijving|Kostprijs|
|:---:|:---:|:---:|:---:|
|Camera|Pixy 2|Smart Vision Sensor: camera met image recognition|€ 96,74
|Camera|Huskylens|Een gebruiksvriendelijke AI Machine Vision-sensor|€ 54,95|
|Microcontroller|Arduino Uno||€28,53|
|Batterij||Lithium Polymer Rechargeable Battery, 1.8Ah|€ 16,67|
|LCD-scherm|Round display|Ronde IPS 3,3 cm (1,28") LCD-display met 4-wire SPI-interface|€14,99|
|Proximity Sensor||Ambient Light en Proximity Sensor APDS-9930|€1,80|
|Potentiometer||Seeed Studio Grove Rotary Angle Sensor, Arduino Compatible Board|€ 3,69|
|Drukknoppen|APEM 4 Key|Illuminated Membrane Keypad|€ 25,85|


## Kritische reflectie
Het eerste semester is succesvol verlopen, met enkele onverwachte uitdagingen die desondanks vakkundig zijn aangepakt. Over het geheel genomen zijn de doelen voor dit semester volledig gerealiseerd. Aan het einde van deze periode hebben we nu een solide prototype, dat als fundament zal dienen voor verdere ontwikkeling in het komende semester. Bij nadere beschouwing van de tijdslijn valt op dat we een stevige basis hebben gelegd met het huidige prototype, waarop we in het volgende semester uitgebreide iteraties zullen toepassen om het verder te verfijnen en verbeteren.
Het vinden van een oplossing voor het scherm blijft echter een aanzienlijke uitdaging. Deze uitdaging zal een van de meest veeleisende zijn die we in het volgende semester zullen aangaan. Door tijdsgebrek is dit nog niet behandeld geweest. Niet alleen door tijdsgebrek, maar ook omdat een zeer moeilijke opgave is dit nog niet gerealiseerd.
De focusgroep en een paar van de interviews zijn uitgevoerd op de Chiro. Doordat deze omgeving zeer speels is kwamen er telkens vlot vrij veel creatieve, open antwoorden. Het was echter vaak moeilijk om diepgaande, serieuze antwoorden te bekomen. De omgeving, tijd en sfeer die er hing tijdens de onderzoeken was niet altijd even productief voor het eindproduct. Het was natuurlijk ook onze eerste keer dat we een interview uitvoerden bij kinderen en we hebben veel geleerd maar er valt ook nog veel te verbeteren.
Doordat de interviews telkens op de Chiro zijn uitgevoerd is de steekproef vrij gebased. De kinderen komen allemaal uit dezelfde regio, hebben dezelfde hobby en zijn allemaal bevriend. Dit zou als gevolg kunnen hebben dat het resultaat niet representatief is voor de volledige populatie van kinderen die we willen bereiken met ons product. Voor representatievere antwoorden te bekomen zouden we de demografie van de respondenten wat beter moeten spreiden.


## Bronnen
1: Children are playing outside less and less | Adventure+. (z.d.). https://adventureplus.net.au/blog/children-are-playing-outside-less-and-less

2: PIXY2 - Smart Vision Sensor, SEN-14678 - Antratek Electronics. (z.d.). Antratek Electronics. https://www.antratek.be/pixy2-smart-vision-sensor

3: DFRobot Huskylens AI Vision Sensor | Elektronica voor jou. (2024, 23 januari). Elektronica Voor Jou. https://elektronicavoorjou.nl/product/gravity-huskylens/

4: Joy-IT SBC-LCD1.28R displaymodule 3.3 cm (1.28 inch) 240 x 240 pixel kopen ? Conrad Electronic. (z.d.). https://www.conrad.be/nl/p/joy-it-sbc-lcd1-28r-displaymodule-3-3-cm-1-28-inch-240-x-240-pixel-2587757.html?WT.mc_id=affiliates%3Atradetracker%3Afeed%3A2587757&utm_medium=affiliate&utm_source=tradetracker&utm_campaign=313167&utm_content=Kiesproduct.be+Shopping

 
5: 101020017 | SeEeD Studio Grove Rotary Angle Sensor, Arduino Compatible Board | RS. (z.d.). https://benl.rs-online.com/web/p/arduino-compatible-boards-kits/1793717?cm_mmc=BE-PLA-DS3A-_-google-_-PLA_BE_NL_Raspberry_Pi_%26_Arduino_%26_ROCK_%26_Development_Tools_Whoop-_-(BE:Whoop!)+Arduino+Compatible+Boards+%26+Kits-_-1793717&matchtype=&aud-827186183886:pla-508161397392&gad_source=1&acs_info=ZmluYWxfdXJsOiAiaHR0cHM6Ly9iZW5sLnJzLW9ubGluZS5jb20vd2ViL3AvYXJkdWluby1jb21wYXRpYmxlLWJvYXJkcy1raXRzLzE3OTM3MTcvIgo&gclid=Cj0KCQiAh8OtBhCQARIsAIkWb68ou7ZHpATpGzqVQCtZxsGrCFq9_8y85a6UZ3xIY_OfWR3GFGOvEtkaAnhGEALw_wcB&gclsrc=aw.ds

6: AC3559ILL | APEM 4 Key Illuminated Membrane KeyPad | RS. (z.d.). https://benl.rs-online.com/web/p/keypads/6932388?cm_mmc=BE-PLA-DS3A-_-google-_-CSS_BE_NL_Switches_Whoop-_-(BE:Whoop!)+Keypads-_-6932388&matchtype=&aud-827186183686:pla-340841928841&gad_source=1&acs_info=ZmluYWxfdXJsOiAiaHR0cHM6Ly9iZW5sLnJzLW9ubGluZS5jb20vd2ViL3Ava2V5cGFkcy82OTMyMzg4LyIK&gclid=Cj0KCQiAh8OtBhCQARIsAIkWb684ksk1-rWWuvVaZDsFcmB7C1UzXyn0ZoX5YoFZ9zt_Z8AcuE-HLAIaAqrREALw_wcB&gclsrc=aw.ds

7: A000066 | Arduino Uno Rev 3 | RS. (z.d.). https://benl.rs-online.com/web/p/arduino/7154081?cm_mmc=BE-PLA-DS3A-_-google-_-CSS_BE_NL_Raspberry_Pi_%26_Arduino_%26_ROCK_%26_Development_Tools_Whoop+(2)-_-(BE:Whoop!)+Arduino-_-7154081&matchtype=&aud-827186183686:pla-339391921421&gad_source=1&acs_info=ZmluYWxfdXJsOiAiaHR0cHM6Ly9iZW5sLnJzLW9ubGluZS5jb20vd2ViL3AvYXJkdWluby83MTU0MDgxLyIK&gclid=Cj0KCQiAh8OtBhCQARIsAIkWb6_7cg9EO7K9ytreZc3XK9NX38PB_53ZyeRmhGrqcDpFUdzPpRfqb1MaAn5rEALw_wcB&gclsrc=aw.ds

8: Ambient Light en Proximity Sensor APDS-9930. (z.d.). Chitek. https://www.chitek.nl/ambient-light-en-proximity-sensor-apds-9930.html?source=googlebase

9: RS PRO, 3.7V, 53.5 x 35 x 10.4 mm, Lithium Polymer Rechargeable Battery, 1.8Ah | RS. (z.d.). https://benl.rs-online.com/web/p/speciality-size-rechargeable-batteries/1449405?cm_mmc=BE-PLA-DS3A-_-google-_-CSS_BE_NL_Batteries_%26_Chargers_Whoop+(2)-_-(BE:Whoop!)+Speciality+Size+Rechargeable+Batteries-_-1449405&matchtype=&aud-827186183686:pla-333331382340&gad_source=1&acs_info=ZmluYWxfdXJsOiAiaHR0cHM6Ly9iZW5sLnJzLW9ubGluZS5jb20vd2ViL3Avc3BlY2lhbGl0eS1zaXplLXJlY2hhcmdlYWJsZS1iYXR0ZXJpZXMvMTQ0OTQwNS8iCg&gclid=Cj0KCQiAh8OtBhCQARIsAIkWb6-u-QNfFIACUmfxpA5yT2V7KC2Jhkl27Oaw9mexTtj6QPQNqLMbelMaAgYKEALw_wcB&gclsrc=aw.ds



## Bijlagen
