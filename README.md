# Nature Quest
<p align="justify">
Een interactieve telescoop met augmented reality, ontworpen om kinderen tussen 9 en 11 jaar op een speelse wijze naar buiten te lokken, waar ze op een leerrijke manier kennis vergaderen omtrent de natuur, met als doel de relatie tussen kinderen en de natuur te versterken.  

Projectteam: Guus Lecho; Lieselot Vindevogel 

2023-2024

## Samenvatting
<p align="justify">
Jonge kinderen spenderen tegenwoordig aanzienlijk minder tijd buitenshuis, voornamelijk als gevolg van de groeiende populariteit van smartphones, spelcomputers en tablets onder de jongere generaties. Deze bevinding is gebaseerd op deskresearch en onderzoek rechtstreeks bij de doelgroep. Ons concept is gericht op het aanpakken van deze trend en biedt een innovatieve benadering om kinderen op een speelse wijze naar buiten te lokken, waar ze de natuur kunnen verkennen. 
<p align="justify">
Het kernidee omvat een telescoop die augmented reality gebruikt om kinderen te betrekken bij een interactief spel. Het ontwerp zal toegepast worden in dierentuinen om bezoekers meer te laten ontdekken over specifieke dieren. Daarom zal het hoogstwaarschijnlijk worden uitbesteed aan bedrijven waar zo'n zaken als nuttig leerdoel kan gebruikt worden. De lay-out zal aanpasbaar zijn om tegemoet te komen aan hun specifieke doelstellingen om de kinderen iets bij te leren. Voor optimale resultaten is besloten om het onderzoek te baseren op de setting van de dierentuin.
<p align="middle">
<img src="https://github.com/lieselotvindevogel/images/blob/main/foto%204.png" width= "50%"/>  <img src="https://github.com/lieselotvindevogel/images/blob/main/Voor%20naast%20hero%20sketch.png" width= "50%"/></br><em> Figuur 1: Herosketch </em>
</p>

## Introductie
<p align="justify">
From screen time to green time. Een project om kinderen op een speelse manier weer naar buiten te brengen, midden in de natuur. Kunnen we technologie inzetten als een krachtige stimulans om jongeren aan te moedigen om meer buiten te spelen, extra plezier te beleven en tegelijkertijd kennis over de natuur op te doen? Het idee is om kinderen met behulp van een technologisch object de natuur in te lokken en hen een betoverende ervaring te bieden. 
<p align="middle"><img src="https://github.com/lieselotvindevogel/images/blob/main/Afbeelding1.jpg" width= "60%"/></br><em>Figuur 2: (Children are playing outside less and less | Adventure+, z.d.)</em>
</p>
<p align="justify">
We richten ons specifiek op kinderen rond de leeftijd van 9 tot 11 jaar, omdat deze groep al voldoende bewustzijn heeft om zelf te ontdekken hoe ze met nieuwe technologieën kunnen omgaan. Het is van essentieel belang dat kinderen het object direct begrijpen en kunnen bedienen zodra ze het in handen krijgen. Ons doel is om kinderen op een interactieve wijze naar buiten te laten gaan, waarbij ze met behulp van technologie de wereld om hen heen kunnen verkennen. 
<p align="justify">
Met het finaal concept wordt er gestreefd om de natuur te verbinden met de digitale wereld op een manier die boeiend en educatief is voor kinderen. Door middel van een innovatief technologisch apparaat willen we niet alleen de barrière tussen scherm en natuur doorbreken, maar ook een positieve impuls geven aan de relatie tussen kinderen en hun natuurlijke omgeving. Het project streeft ernaar om buiten spelen aantrekkelijker te maken en tegelijkertijd een waardevolle en leerzame ervaring te bieden. 

## Methodologie
<p align="justify">
De methodes die gevolgd worden voor dit project zijn de triple diamond van Zendesk en het NPD proces van Roozenberg en Eekels toegepast op het proces. Het eerste semester gaat over de eerste twee keren convergeren en focust zich dus op de discover en define fase van het project. Het tweede semester gaat over het prototype verder uitwerken met verschillende iteraties, de development fase, het laatste deel van de triple diamond. De specifieke stappen die gemaakt zijn in de discover en define zijn dieper uitgewerkt aan de hand van het NPD process. In het tweede semester is het NPD proces van Roozenberg en Eekels minder gebruikt doordat de richtlijnen van de opdrachten goed samen vielen met de triple diamond. Dit alles is weergegeven in 1 groot schema in fig. 3.  
<p align="middle"><img src="https://github.com/lieselotvindevogel/images/blob/main/methodologie.jpg" width= "65%"/></br><em>Figuur 3: methodologie </em>
</p>
<p align="justify">
In de discovery fase lag de focus vooral op User-Centered Design. Hierbij werden zorgvuldig de behoeften en wensen van gebruikers onderzocht. Hiermee werd een gefundeerde “how might we” gevormd waarmee er in de volgende fase aan de slag wordt gegaan. Dit staat gelijk aan het doorlopen van fase 1-2-3 bij Roozenberg en Eekels. Fase 4 is het einde van de discovery fase. De eerste definitie van het probleem is herbekeken en tot een “how might we” gekomen. 
<p>
 
</p>
<blockquote>
“Hoe kunnen we schoolkinderen (6-11j) avontuur en ontdekking in de natuur laten beleven met behulp van een slim speelgoed?” 
</blockquote>
<p align="justify">
De discovery fase resulteerde in een probleem, dat vervolgens in de definition fase nader werd uitgewerkt. Uit deze verdieping is een concept met verschillende prototypes ontstaan, elk met een specifieke rol in ons proces. Om het eerste semester af te ronden, is er na een gebruikerstoetsing een definitieve vorm van het concept gekozen. In het tweede semester is er volop gewerkt aan de verdere ontwikkeling en verfijning van dit concept. Dit komt overeen met de development fase van de triple diamond. In deze fase zijn er verschillende iteraties ontwerpt en geëvalueerd met de gebruiker. 
<p align="justify">
Voor de evaluatie van verschillende prototypes tijdens interviews werd de benadering van Activity-Centered Design toegepast. Deze methode richtte zich op het observeren van gebruikershandelingen en hun interactie met de ontwerpen. Deze aanpak werd gekozen vanwege de uitdaging bij kinderen om expliciet te benoemen hoe ze met iets omgaan. Door te focussen op hun handelingen konden we een correcter beeld krijgen van hun ervaringen en meningen betreffende de prototypes.  
<p align="justify">
Na iedere fase van onderzoek en prototypes is er een grondige analyse gemaakt van de resultaten. Deze zijn terug te vinden in de OneDrive (Opdracht gebruiksgericht ontwerpen) ieder onder hun eigen fase. De bevindingen worden meegenomen in doorlopen van volgende fasen tot aan het eindconcept. Het eindconcept omvat alle bevindingen die gedurende het jaar zijn verzameld. Al deze bevindingen zijn samengevat in een tabel met requirements, deze tabel is terug te vinden op het einde van deze bundel. 
 
## Discovery
### Doelstellingen
<p align="justify">
Wat willen we juist bereiken in de discovery fase? Het doel is om te onderzoeken hoe kinderen omgaan met de natuur. Is het mogelijk om technologie als stimulans te gebruiken om kinderen meer op een speelse manier naar buiten te doen gaan? Hoeveel tijd brengen kinderen door binnen? We trekken het probleem open en kijken naar het brede aspect ervan. We willen inzichten verkrijgen over hoe kinderen de natuur nu ervaren. Hiernaast willen we ook te weten komen welk speelgoed kinderen momenteel het meest bezig houdt en waarom dit zo is. 

 ### Materiaal & methoden
 <p align="justify">
In deze fase was het essentieel om het probleem grondig te verkennen. Door middel van deskresearch en een focusgroep met betrekking tot het probleem hebben we een globaal overzicht verkregen van diverse inzichten. 

De deskresearch was een benchmark (n=7) van verschillende producten. 
<p align="justify">
Er wordt gesurft naar websites van grote, bekende speelgoedwinkels. De online catalogus wordt gefilterd op de gewenste leeftijd en vervolgens op populariteit. Uit de populairste verkochte items worden de producten gekozen (proberen om zo verschillend mogelijke categorieën te nemen). 
<p align="justify">
Er wordt gekeken naar wat het product zo populair maakt. Zijn er bepaalde features waardoor het product zo aantrekkelijk is voor de kinderen? Vervolgens wordt er gekeken welke van deze features mogelijk te gebruiken zijn voor een nieuw digitech product om buiten te spelen. Deze features worden gerangschikt naar haalbaarheid en nut voor het nieuwe product. De meest belangrijke bepalen de trends voor het product. 
 <p align="justify">
De focusgroep (n=11) wordt gehouden bij 11 kinderen met een leeftijd tussen 8 en 10 jaar. Het is een diepgaand groepsinterview waar op interactieve wijze getoetst wordt naar kinderen hun ervaring met natuur en ontdekking. 

Vertrekkende vanuit de volgende onderzoeksvragen werd het interview opgesteld: 

A. Wat vinden kinderen avontuurlijk, hoe willen zij de natuur ontdekken? 

B. Welk (buiten)speelgoed bestaat er al en wat is populair onder deze leeftijdscategorie? 

C. Wat houdt kinderen bezig in hun vrije tijd, voor welke momenten moet er een oplossing komen? 
<p align="justify">
De vragen waren een combinatie van brainstormoefeningen, actieve oefeningen (tekenen, avontuurtje gaan beleven) en statische vragen die gesteld werden. Uit de antwoorden worden gezamenlijke inzichten, thema’s, objecten gezocht. Deze terugkomende informatie duidt waar kinderen op dit moment mee bezig zijn en welke verbanden zij leggen met spel en natuur. 

 ### Resultaten
<p align="justify">
Het uitgebreid analyseren stelde ons in staat om uiteenlopende en waardevolle ideeën te genereren. Om deze gegevens effectief samen te voegen en een helder beeld te creëren, zijn verschillende methoden toege past. 
<p align="justify">
In de benchmark kwamen per speelgoed een aantal populaire features naar voren. Deze belangrijke features werden gecategoriseerd en gerangschikt, we bekwamen volgende lijst van belangrijke eigenschappen. 

1. Autonomie en zelfstandigheid 
2. Diverse opties 
3. Vooruitgang en ontgrendeling (alles verzamelen) 
4. Creativiteit en bouwen 
5. Actie 
6. Audiovisuele feedback 
7. Verbeelding en rollenspel 
8. Competitie 

De resultaten van de focusgroep zijn  
<p align="justify">
Kinderen komen met veel verschillende ideeën af over avontuur. Ze weten zeer duidelijk wat avontuurlijk is en er bestaat veel avontuur. We zien dit ook terugkomen in creativiteit. Namelijk, ze hebben veel verschillende ideeën om voorwerpen te gebruiken. 
Bij de brainstorm over de natuur bekijken ze het begrip al zeer breed. Ze weten zeer goed wat alle facetten van de natuur zijn. 
Als al het voorgaande gecombineerd wordt met het erop uit trekken, is te zien dat kinderen altijd wel iets van avontuur kunnen verzinnen. Ze hebben heel veel ideeën en meer dan voldoende creativiteit om op pad te gaan en met verhalen terug te komen. 
Bij het favoriete speelgoed komen veel van deze avonturen terug maar dan digitaal op een scherm. Er wordt gekozen voor een scherm binnen uit gemakzucht omdat ze dan niets meer moeten maken en direct kunnen beginnen spelen. 
Inhoudelijk komen enkele thema’s een paar keer terug: Survival (hut bouwen, beschermen, overleven,… ); Bouwen (Minecraft, kampen, ...); Op toch gaan (kamperen, rechtdoortocht, andere werelden,...) 

De resultaten van de deskresearch en de focusgroep zijn vervat in enkele rapporten die terug te vinden zijn in volgende mapje [discovery](https://ugentbe-my.sharepoint.com/:f:/g/personal/guus_lecho_ugent_be/EmB7dOgy2bxIj7EZAW5QhpEBqS87obiWapYT5C1aDM4AlQ?e=JEem2P).


### Conclusies & implicaties
<p align="justify">
De implicaties van de benchmark voor het design zijn dat de terugkomende features zeker moeten geïntegreerd worden in het concept. Het zal waarschijnlijk niet mogelijk zijn om alle punten toe te passen in één concept, aangezien deze van verschillende categorieën speelgoed komen. Het zal toch aangeraden zijn om er zoveel als mogelijk rekening mee te houden. 
Kinderen tussen 8 en 10 jaar hebben een intrinsieke behoefte aan avontuur en exploratie. Ze zijn buitengewoon creatief in hun benadering van avontuur, waarbij ze diverse elementen van de natuur integreren in hun spel. De connectie en de verbinding naar de natuur is dus reeds aanwezig. Dit is ook de reden waarom er voor deze leeftijd is gekozen.
Uit hun favoriete speelgoedkeuzes blijkt dat digitale speelervaringen populair zijn. Toch hebben kinderen een verlangen naar fysieke interactie in de natuur. Dit suggereert een mogelijkheid om technologie te gebruiken om hen naar buiten te brengen en hun ervaringen te verrijken. 
De finale “how might we” die bekomen wordt is de volgende:  

"Hoe kunnen we schoolkinderen (6-11j) avontuur en ontdekking in de natuur laten beleven met behulp van een slim speelgoed?"

Deze vraag gaan we proberen oplossen met het concept dat in de definition fase bepaald wordt. 

 

## Definition
### Doelstellingen
<p align="justify">
In de definition fase wordt er gestreefd om binnen een korte periode een uiterst helder beeld te ontwikkelen van het concept. Door middel van het creëren en evalueren van diverse prototypes, evenals het voeren van doelgerichte interviews, beogen we een diepgaand inzicht te verkrijgen. Het doel is om aan het einde van deze fase een goed doordacht concept te hebben, waarop we in het tweede semester kunnen voortbouwen. De basisvorm van het concept zal tegen die tijd vast liggen, waardoor de focus in het tweede semester met name zal liggen op de technologische kant. 

 ### Materiaal & methoden
 <p align="justify">
De vorm van het product is onderzocht geweest aan de hand van twee waves van prototypes. Per wave zijn drie verschillende varianten van het product gemaakt. Deze varianten gaven ons na gebruiker interviews, inzichten die ons verder konden helpen met de beslissing over de functionele vorm van het product. 
<p align="justify">
Wave 1 prototypes: test de algemene vorm van het product. (n=3) 
Materiaal: 
<p align="middle"><img src="https://github.com/lieselotvindevogel/images/blob/main/Afbeelding4.png" width= "60%"/></br><em>Figuur 4: prototypes wave 1 </em>
</p>
<p align="justify">
Methode: 
Aan de hand van deze drie objecten wordt een gebruikers interview opgesteld om antwoord te krijgen op volgende onderzoeksvraag:
Welke vorm van het speelgoed werkt het beste?
-	Kinderen moeten direct begrijpen hoe ze het moeten gebruiken
-	Het moet leuk zijn om te gebruiken
-	Grootte (lompheid): is er plaats voor elektronica maar kunnen de kinderen het dan nog gebruiken
-	Interactie met het voorwerp: interesseert het kinderen wel dat de telescoop uitgeschoven kan worden
<p align="justify">
De gebruiker krijgt alle drie de versies te zien. Hij moet vervolgens een korte simulatie doorlopen met elke versie. De geïnterviewde kan dus zeer goed kiezen en vergelijken welke versie van het object hij het beste vindt.
Wave 2 prototypes: kijkt naar de interactie met het product en hoe de gebruiker het scherm zal bedienen. (n=3)
Materiaal:
<p align="middle"><img src="https://github.com/lieselotvindevogel/images/blob/main/Afbeelding1.png" width= "60%"/></br><em> Figuur 5: prototype wave 2 </em>
</p>
<p align="justify">
Methode:
Aan de hand van deze drie objecten wordt een gebruikers interview opgesteld om antwoord te krijgen op volgende onderzoeksvragen:
Welke positie van de knoppen zorgt voor de makkelijkste interactie?
Welke variant van knoppen levert het hoogste gebruiksgemak en hoe moeten deze knoppen er dan uitzien?
Bij deze wave krijgt de gebruiker telkens maar één versie van de prototypes te zien. We willen een diepere connectie met de gebruiker en het voorwerp. We willen geen oppervlakkige vergelijking tussen de verschillende opties maar we willen begrijpen waarom een bepaalde versie goed of slecht is zodat deze goede of slechte eigenschappen ook bekeken kunnen worden in de andere versies.

### Resultaten

<ul>De resultaten van wave 1 zijn:
 
 <li>Gebruiker 1: Telescoop > vergrootglas > verrekijker</li>
 <li>Gebruiker 2: Verrekijker > telescoop > vergrootglas</li>
 <li>Gebruiker 3: Telescoop > verrekijker > vergrootglas</li>
</ul>
De volgorde van de vorm waren voor iedere gebruiker anders.
<p align="middle"><img src="https://github.com/lieselotvindevogel/UCD_SEM1/blob/main/IMG_20240121_163212%20.jpg" width= "30%"/></br><em> Figuur 6: gebruiker wave 1</em></p>
<p align="justify">
Over het algemeen tonen de conclusies aan dat de telescoop, ondanks enkele kwaliteitsproblemen met het schuifmechanisme, als het meest favorabele prototype wordt beschouwd vanwege de sterke visuele herkenning en de associatie met avontuurlijke verhalen. De verrekijker wordt ook positief beoordeeld, vooral vanwege de bekendheid ervan thuis en de goede passing op het gezicht. Het vergrootglas wordt als minder interessant beschouwd, voornamelijk omdat het als te eenvoudig en niet speels genoeg wordt ervaren. Over het algemeen benadrukken de conclusies het belang van herkenning, speelsheid en goede kwaliteit bij het ontwikkelen van een succesvol eindproduct.
Bij de telescoop verstaan de kinderen rapper hoe ze met het voorwerp moeten omgaan. Dit kan ook liggen aan enige herkenning met het voorwerp, maar ook omdat het iets is wat eenvoudig te gebruiken valt. Het interesseert de kinderen zeker en vast dat de telescoop kan uitschuiven. Over het uitschuiven moet nog praktisch nagedacht worden omdat dit niet eenvoudig te realiseren valt met de elektronica die erin zal verwerkt moeten worden.
</p>
<p align="middle"><img src="https://github.com/lieselotvindevogel/images/blob/main/Afbeelding2.jpg" width= "30%"/></br><em> Figuur 7: gebruiker wave 1</em>
</p>
<p align="justify">
De resultaten van wave 2 zijn:
De versie met de knoppen vooraan gaf de beste ervaring. Door de knoppen vanachter botste de gebruiker met zijn mouw tegen het gezicht. De variant van knoppen vooraan is minder duidelijk te kiezen. Wel zijn er enkele designfeatures waar rekening mee gehouden kan worden om tot een derde finale variant van knoppen te komen.
<p align="justify">
De knoppen zouden best iets groter zijn, zodat er minder gekeken moet worden en dat er minder vaak twee knoppen tegelijk ingedrukt worden.
De knoppen moeten meer intuïtief zijn en feedback geven zodat de kinderen niet moeten kijken op welke knop ze duwen maar dat ze het kunnen voelen. Iets minder knoppen kunnen hier ook bij helpen.
Het design moet ook zowel voor rechtshandigen als voor linkshandigen werken.
<p align="middle"><img src="https://github.com/lieselotvindevogel/images/blob/main/Afbeelding3.jpg" width= "30%"/></br><em> Figuur 8: gebruiker wave 2</em>
</p>

De resultaten van de interviews zijn vervat in enkele rapporten die terug te vinden zijn in volgende mapje [definition](https://ugentbe-my.sharepoint.com/:f:/g/personal/guus_lecho_ugent_be/EhM6lTMHFRVAvtqnNgkCbIIBnUWxCHP-qRoDDM2QlJ6DZQ?e=enKGHK).

### Conclusies & implicaties
<p align="justify">
Dit onderzoek heeft geleid tot het identificeren van de richting waarin verder zal gegaan worden met het concept. 
Wave 1 heeft de vorm van het object definitief vastgelegd op een telescoop. Dit was het meest favoriete object. Er zijn ook enkele belangrijke aspecten die bij het eindproduct aanwezig moeten zijn, namelijk: herkenning, speelsheid en goede kwaliteit.
Bij wave 2 kon er dan verder getest worden op de telescoop. De implicatie van deze wave op het design is dat de knoppen vooraan op het speelgoed moeten zitten. De variant van knoppen ligt niet vast door dit onderzoek. In het tweede semester zullen deze nog verder bestudeerd moeten worden en zeker ook in combinatie met de uitwerking van het display en spel. Er zijn wel enkele vereisten voor de knoppen bevonden waar wel rekening mee moet gehouden worden in verdere prototypes.
De bekomen bevindingen zijn een leidraad voor het vervolg van het project, waarbij het doel is om het gekozen concept verder te verfijnen en ontwikkelen op technologisch vlak.

 ## Development 1 : The Body
### Doelstellingen
<p align="justify">
 Op basis van antropometrische data worden enkele fysische eigenschappen van de telescoop gecontroleerd en afgetoetst. De belangrijkste eigenschappen die hier gecontroleerd worden zijn de maximale dikte van de grootste buis en de maximale totale lengte van de telescoop. Om de technologie later te integreren in het product is een zo dik mogelijke buis en een zo lang mogelijke telescoop preferabel omdat er dan zoveel mogelijk interne plaats is. De afmetingen kunnen echter niet oneindig groot gekozen worden. Deze moeten op maat zijn van het uiteindelijke doelpubliek. Deze development geeft dus als resultaat de afmetingen van het uiteindelijke product.

 ### Materiaal & methoden
 <p align="justify">
Het gekozen design type, "Design for the small" (P5), is een bewuste en doordachte beslissing geweest. Dit ontwerpprincipe benadrukt het belang van het richten op de kleinste gebruiker, waardoor het ontwerp niet alleen geschikt is voor kinderen met een kleinere gestalte, maar ook voor grotere kinderen. Door te beginnen met het ontwerpen voor de kleinste persoon wordt gegarandeerd dat het product voor een breed scala aan gebruikers geschikt zal zijn. 
Als eerste wordt de voorkeur van diameter van de buis bepaald. Met behulp van deze diameter wordt dan de totale lengte van de telescoop gecontroleerd.

#### Diameter eerste buis (n=3)
<p align="justify">
Uit de antropometrische data komt dat voor P5 een buisdiameter van 54mm nodig zou zijn. Drie diameters van standaardbuizen die rond deze diameter liggen worden getest. Zo zijn de diameters 40mm, 50mm en 74mm. Zoals in figuur 9 te zien.

<p align="middle"><img src="https://github.com/lieselotvindevogel/images/blob/main/materiaal%20-%20test%201.jpg" width= "50%"/></br><em> Figuur 9: testmateriaal </em></p>
<p align="justify">
De gebruikers krijgen een korte uitleg van het spel en het voorwerp. Ze krijgen vervolgens alle drie de diameters om vast te nemen. Er wordt hun gevraagd naar welke diameter ze het beste kunnen vasthouden en welke het meeste gebruiksgemak en comfort geeft. Elke gebruiker moet interageren met alle verschillende diameters. Zo kan de respondent goed vergelijken tussen de verschillende stukken en aantonen waarom die voor het ene kiest en niet voor het andere.

 #### Totale lengte telescoop (n=3)
 <p align="justify">
De data voor de lengte van de arm geeft voor P5 een lengte van 504mm. Er wordt een buis voorzien die langer is dan deze lengte. Zo kunnen de gebruikers de buis minder ver of net verder dan 504 schuiven.

 <p align="middle"><img src="https://github.com/lieselotvindevogel/images/blob/main/testpersoon%202-%20lengte.jpg" width= "50%"/></br><em> Figuur 10: test totale lengte </em></p>
 <p align="justify">
 De gekozen buis uit het eerste deel wordt vervolgens op het lange stuk buis gestoken. Zoals op figuur 10 te zien is. De gebruikers worden vervolgens gevraagd om de buis een paar keer naar voor en naar achter te schuiven en vervolgens om de buis te schuiven tot de locatie tot waar het comfortabel aanvoelt. Deze afstand wordt aangeduid op de buis en wordt opgenomen.
  
Het volledige protocol is te vinden via volgende link: [Protocol development 1](https://ugentbe-my.sharepoint.com/:w:/g/personal/guus_lecho_ugent_be/EZeUeyl1f-5Ij6RfCyWWGyYBc1mDRPKKcv3YyqOjGo0wqA?e=F26V6i).
 
### Resultaten
#### Diameter eerste buis
<p align="justify">
Testpersoon 1 vindt de 2e afmeting van de buis het beste. De 1e voelt te groot aan en de 3e is dan weer te klein. De 2e ligt perfect in de hand.
<p align="justify">
Testpersoon 2 verkiest ook de 2e tegenover de andere diameters. Toen de 3e buis werd voorgesteld was er geen twijfel meer dat hij de 2e het beste vindt. Toen er naar de reden werd gevraagd was het antwoord direct dat de 1e buis te groot was voor zijn hand en de 3e dan weer te klein.
<p align="justify">
Testpersoon 3 verkiest de 1e grote buis tegenover de andere diameters. Dit kan te verklaren zijn doordat testpersoon 3 haar handen groter was dan de andere testpersonen. Het kan ook te verklaren zijn omdat ze al 11 was en de andere testpersonen 9/10 jaar oud. De tweede vond de testpersoon ook goed, maar toch ging de voorkeur naar 1. De derde was te klein, dit is zelf ook gecapteerd geweest tijdens het interview.

 #### Totale lengte telescoop
Voor de eerste persoon maakte het niet veel uit, maar uiteindelijk heeft hij toch een antwoord gegeven. De totale lengte van de schuifbuis vond hij goed genoeg. 
<p align="middle"><img src="https://github.com/lieselotvindevogel/images/blob/main/testpersoon%201%20-%20lengte.jpg" width= "50%"/></br><em> Figuur 10: totale lengte persoon 1 </em></p>
De tweede persoon wilde zelf nog langer gaan dan de normale buis. (zie onderstaande foto)
<p align="middle"><img src="https://github.com/lieselotvindevogel/images/blob/main/testpersoon%202-%20lengte.jpg" width= "50%"/></br><em> Figuur 11: totale lengte persoon 2 </em></p>
De derde persoon vindt de lengte van de stok goed genoeg. De testpersoon verschoof de buis tot aan de stop en vond dit perfect. 
<p align="middle"><img src="https://github.com/lieselotvindevogel/images/blob/main/testpersoon3%20-%20lengte.jpeg" width= "50%"/></br><em> Figuur 12: totale lengte persoon 3 </em></p>
<p align="justify">
Deze test was niet eenvoudig te bepalen want voor de kinderen doet de lengte er niet echt toe. Ze vonden het allemaal goed wat er gedaan werd.

Het volledige rapport is te vinden via volgende link: [Rapport development 1](https://ugentbe-my.sharepoint.com/:w:/g/personal/guus_lecho_ugent_be/EXGRewh3i4lKsPRrRqzr-GIBd-kwIrw7r99lA7hs726Zgw?e=LNdLLp) 

 ### Conclusies & implicaties
 <p align="justify">
De conclusie van deze development is dat de eerste buis een maximale diameter van 50mm kan hebben. De totale lengte van de telescoop mag maximaal 500mm zijn. Met deze afmetingen blijft het voorwerp comfortabel voor de gebruikers.



## Development 2 : The Mind 
### Doelstellingen
<p align="justify">
Deze deeldevelopment focust zich op de usability en de user experience. In deze fase wordt er een eerste versie van het spel gemaakt en wordt dit voor een eerste keer getest op gebruikers. Als eerste wordt het product bij experts getest. Vervolgens vindt er een aanpassing plaats en worden er usability testen gedaan bij het doelpubliek. Het doel van deze fase is het spel en de interacties met het voorwerp om het spel te kunnen spelen te evalueren. De interactie met de telescoop en het spel zullen enkele design criteria met zich meebrengen om zowel het spel zelf als het object mee te verbeteren.

### Materiaal & methoden
<p align="justify">
Deze development bestaat uit twee delen. Als eerste een expert evaluation bij medestudenten en vervolgens usability testen bij het doelpubliek.

#### Expert evaluation (n=2)
<p align="justify">
Aan de hand van de heuristieken van Nielsen zijn er enkele criteria waar de experten zullen naar kijken bij het testen van het prototype. Uit de heuristieken is er gekozen geweest voor volgende aandachtspunten.
<ul>
 <li>Error preventie</li>
 <li>Herkenning in plaats van herinnering</li>
 <li>Flexibiliteit en efficiëntie in gebruik</li>
 <li>Eenvoudige iconen/ handeling</li>
 <li>Esthetisch en minimalistisch design</li>
</ul>
<p align="justify">
Deze criteria worden beoordeeld en genoteerd. Vervolgens kunnen deze omgezet worden in design requirements. Tijdens de test wordt er ook geobserveerd wat de gebruikers met het object doen en hoe ze het spel spelen.
<p align="justify">
De experten krijgen eerst een korte uitleg van het spel. Vervolgens spelen zij het spel. Dit gebeurt via een smartphone die op het einde van de telescoop het scherm simuleert dat in latere versies verwerkt zal zijn in de telescoop zelf. Op het scherm komt een eertse versie van het spel die gemaakt is in Protopie. Omdat er geen logica en electronica in dit prototype aanwezig is wordt de Wizard of Oz techniek toegepast. Respondenten voeren de interactie met het prototype uit maar de interviewer stuurt met de controller op een apart scherm de applicatie aan. Figuur 13 toont het prototype waarop deze test uitgevoerd is.
<p>
<p align="middle"><img src="https://github.com/lieselotvindevogel/images/blob/main/Foto13.jpg" width= "30%"/></br>Figuur 13: prototype </em></p>
</p>
<p align="justify">
Figuur 14 toont de gsmhouder waarmee een scherm gegenereerd wordt.
Tussen de twee testen met de verschillende experts is het design van de protopie reeds aangepast om nog betere optimalisatie toe te laten.
 
<p align="middle"><img src="https://github.com/lieselotvindevogel/images/blob/main/Foto14.jpg" width= "30%"/></br><em> Figuur 14: prototype </em></p>

#### Usability testen (n=2)
<p align="justify">
De usability testen worden uitgevoerd bij twee proefpersonen van het doelpubliek. Enkele usability goals zijn opgesteld en deze worden afgetoetst bij deze gebruikers. Dit is ook de eerste keer dat een gebruiker van het doelpubliek het spel zal spelen en dus zijn ook de reacties tijdens het spelen zeer belangrijk. 
De proefpersonen krijgen een korte uitleg van het spel. Vervolgens spelen ze het spel, met behulp van de WoZ techniek. Na het spelen van het spel is er een gesprek om te vragen wat ze ervan vonden. De antwoorden op de vragen worden genoteerd en verwerkt tot design requirements. 

##### Usability goals
<p align="justify">
<ul>
 <li>Het uitschuiven om het spel aan te zetten moet zonder uitleg logisch zijn</li>
 <li>De speler begrijpt dat hij vooraan moet knijpen om te interageren met het spel (met de uitleg die gegeven is)</li>
 <li>Het draaien aan de telescoop om in en uit te zoomen lukt en voelt natuurlijk aan</li>
 <li>De speler kan het spel volgen en begrijpt telkens wat hij moet doen zonder bijkomende uitleg</li>
 <li>Het verschil tussen de interactie van lang en kort knijpen wordt duidelijk en heeft geen verdere uitleg nodig (uiteindelijke doel, er moet op het einde van het spel niet altijd meer gezegd worden wanneer er lang geknepen moet worden en wanneer kort)</li>
 <li>De gebruiker kijkt echt door de telescoop en gebruikt het echt om mee rond te kijken door de ruimte (hij/zei kijkt niet gewoon rond en dan door de telescoop maar kijkt de hele tijd door de telescoop zelf)</li>
</ul>

Het volledige protocol is te vinden via volgende link: [Protocol development 2](https://ugentbe-my.sharepoint.com/:w:/g/personal/guus_lecho_ugent_be/EbLS7eyIyCVJgyqAJpTK9MQBhUPuMMKVQ3SPZoPrF560Tw?e=2HB8Mu)

### Resultaten
#### Expert evaluation
<p align="justify">
De eerste testpersoon kreeg de eerste versie van de protopie te zien. Figuur 15 toont het ingevulde figma bestand met de heuristieken van Nielssen.

<p align="middle"><img src="https://github.com/lieselotvindevogel/images/blob/main/Figuur%2015.jpg" width= "40%"/></br><em> Figuur 15: heuristieke evaluatie </em></p>


<p align="justify">
De tweede persoon kreeg dan al een tweede versie van de protopie applicatie te zien. Deze was al aangepast met enkele dingen die de eerste persoon had gezegd. Figuur 16 toont haar ingevuld figma bestand met de evaluatie voor deze versie en de interactie.
<p align="middle"><img src="https://github.com/lieselotvindevogel/images/blob/main/Figuur%2016.jpg" width= "40%"/></br><em> Figuur 16: heuristieke evaluatie </em></p>


<p align="justify">
Deze aandachtspunten zijn allemaal vertaald naar design requirements.

#### Usability testen
<p align="justify">
De proefpersonen gaven nuttige antwoorden op de vragen die gesteld zijn om de usability goals te testen. Deze antwoorden werden vervolgens ook vertaald naar design requirements.
Enkele voorbeelden van antwoorden.
“Ja, het was makkelijk om te begrijpen wat ik moest doen. De opdrachten kwamen op het scherm.”
“Kort knijpen was om het dier te zien te krijgen en lang knijpen was altijd als ik iets wou scannen.”
“Wat ik moeilijk vond, was soms de opdrachten heel snel achter elkaar kwamen, dan moest ik goed opletten.”


<p align="middle"><img src="https://github.com/lieselotvindevogel/images/blob/main/17.jpg" width= "50%"/></br><em> Figuur 17: uitgeschoven prototype </em></p>


Het volledige rapport is te vinden via volgende link: [Rapport development 2](https://ugentbe-my.sharepoint.com/:w:/g/personal/guus_lecho_ugent_be/EcQ3tQcofmlDhvAmm6FE2CsBpbVfpBuwv3tyJWx7hR2olQ?e=AoFtCH)

### Conclusies & implicaties
<p align="justify">
Deze development heeft veel inzichten met zich meegebracht. Deze inzichten kunnne gebruikt worden om de interacties met de telescoop te verbeteren en om het spel zelf te verbeteren. De protopie, wat het spel moet voorstellen, is al een paar keer geupdatet en kan nog verder aangepast worden. De inzichten werden vertaald naar volgende design requirements.


| Requirement                                                                                                        |
|:------------------------------------------------------------------------------------------------------------------|
| Het object moet vlot bewegen, bij het in en uitschuiven en het draaien mag het niet te stroef zijn zodat dit niet lukt. |
| Een korte uitleg zodat er rap naar het spel gegaan kan worden (al spelend uitleg geven) => Er mag geen lange uitleg nodig zijn. |
| Inzoomen moet een goede respons geven, instant zijn.                                                              |
| Extra feedback tijdens het draaien en inzoomen (trilling/geluid/…).                                                |
| De afstand van het scherm tot het oog goed bepalen, zorgen dat het scherm groot genoeg zichtbaar is en dat het leesbaar is (mogelijks lenzen toevoegen). Zorgen dat het ook voor iedereen zichtbaar is (mensen met bril). |
| Een gate maken bij elk scherm/tekst. Gebruikers moeten eerst een handeling doen voor dat het scherm weg gaat. Anders bestaat de kans dat ze het gemist hebben. |
| De knop moet visueel en ook tactiel duidelijk te herkennen zijn => de knop moet ook effectief werken.              |
| De tekst met de instructie moet pas verdwijnen na een handeling, niet vanzelf.                                     |
| Iets meer interactie voorzien (knijpen + draaien tegelijk) of meer dan enkel visuele feedback.                     |
| Lang knijpen goed timen zodat dit niet te lang duurt.                                                             |
| Esthetisch: het is een spel voor kinderen dus leuke, speelse graphics en kleuren.                                  |
| Uitleg over de interacties aan de start geven, niet pas vlak voor ze nodig zijn (soort van tutorial).              |
| De telescoop mag niet te gemakkelijk terug naar binnen schuiven, als ze uitgeschoven is moet ze in deze staat blijven staan. |
| De knop moet visueel en ook tactiel duidelijk te herkennen zijn.                                                  |
| Variant voor andere talen.                                                                                        |
| Feedback tijdens en na het knijpen, niet enkel visuele feedback.                                                  |
| Object moet sterk gemaakt zijn, het mag niet aanvoelen alsof het kapot kan gaan. Kinderen moeten het gevoel hebben dat ze er mee kunnen doen wat ze willen en moeten doen. |


## Development 3 : The Senses 
### Doelstellingen
<p align="justify">
Het doel van de laatste develop opdracht is om het prototype nog een laatste keer te verbeteren. De focus ligt vooral op de human senses en dus op de input en de output van de verschillende interacties. Het concept is geanalyseerd met een hiërarchische taakanalyse waarin de interactieopties in kaart zijn gebracht. Deze analyse beschrijft stap voor stap hoe het product wordt gebruikt, van begin tot eind.  Deze mapping was essentieel om de juiste interacties effectief te kunnen testen. Bij iedere interactie is nagedacht naar de verschillende mogelijkheden. Voor de testen is er gekozen om gebruikt te maken van geluid, trillingen en visuele weergave. Deze interacties zijn ieder op zijn manier toegevoegd aan het prototype. Uit de testen zal blijken of dit een meerwaarde was om toe te voegen of niet.  
<p align="middle"><img src="https://github.com/lieselotvindevogel/images/blob/main/hi%C3%ABrarchische%20taakanalyse.png" width= "95%"/></br><em> Figuur 18: hiërarchische taakanalyse </em>
<ul>
 <li>Zijn de aanpassingen een nuttige toevoeging?</li>
 <li>Is de knop beter nu er een siliconen knijpstuk zit?</li>
 <li>Is de ratel bij het draaien een meerwaarde?</li>
 <li>Het spel maakt geluid bij bepaalde handelingen, is dit een verbetering?</li>
 <li>Het spel trilt bij bepaalde handelingen, is dit een verbetering?</li>
</ul>

Er wordt een antwoord gezocht op deze bovenstaande vragen.

### Materiaal & methoden
<p align="justify">
Deze vragen worden onderzocht aan de hand van een usability test (n=4) bij het doelpubliek. De protopie is sinds de vorige test aangepast. Deze maakt nu ook geluid bij bepaalde handelingen en zorgt voor trillingen in de gsm tijdens het scannen. Halfverwege de testversie van het spel valt dit geluid en deze trilling weg. 
Er zijn ook enkele fysieke toevoegingen gedaan aan het prototype. Op figuur 19 is de siliconen knijpknop te zien. Door hierin te knijpen hebben de gebruikers interactie met het spel. Op figuur 20 is een ratel te zien. Deze zorgt voor geluid en trilling bij het draaien om in en uit te zoomen. 
 
<img src="https://github.com/lieselotvindevogel/images/blob/main/19.jpg" width= "50%"/></br><em> Figuur 19: siliconen knijpstuk</em>

<img src="https://github.com/lieselotvindevogel/images/blob/main/20.jpg" width= "50%"/></br><em> Figuur 20: ratelstuk </em>


<p align="justify">
De respondenten worden gevraagd om het protopiespel te spelen. Tijdens het spel moet de interviewer goed observeren wat de reactie is als het geluid wegvalt. Na het spel wordt een gesprek gestart met enkele vragen om hun ervaring met de interacties te bepalen.
De data wordt opgenomen door notities te maken en observaties te maken. Na het interview worden de observaties opgeschreven zodat deze in het rapport opgenomen kunnen worden. Achteraf wordt de data geanalyseerd door een antwoord te formuleren op de onderzoeksvragen door de thema’s die besproken zijn in het interview te gebruiken. 

Het volledige protocol is te vinden via volgende link: [Protocol development 3](https://ugentbe-my.sharepoint.com/:w:/g/personal/guus_lecho_ugent_be/EfGBGDDeJCtCnnst6exLfhcBnYmyQGcC4pjrI1hwY7UFUA?e=8HyVR0)

### Resultaten
<p align="justify">
De proefpersonen gaven veel antwoorden op de vragen die gesteld werden. Deze antwoorden werden vertaald naar design requirements. Enkele voorbeelden van antwoorden zijn.
“Ja, ik merkte dat het trillen stopte. Ik denk dat het wel nodig is, het maakt het spannender.”
“Ik vond het in het begin beter met de stem, maar daarna maakte het niet zo veel uit. Geluid is wel belangrijk, het maakt het spel leuker.”
“Das helemaal niet moeilijk. Het knijpen gaat makkelijk, ik heb geen problemen met die knop.”
“Misschien zou het leuk zijn als de telescoop ook trilt als je de sterren krijgt.”

/// figuur 21 iemand met het finale prototype ///
<p align="middle"><img src="https://github.com/lieselotvindevogel/images/blob/main/21.png" width= "50%"/></br><em> Figuur 21: finaal prototype </em></p>


Het volledige rapport is te vinden via volgende link: [Rapport development 3](https://ugentbe-my.sharepoint.com/:w:/g/personal/guus_lecho_ugent_be/EdRbPTddkplFs-zOVoXkUjIBpAc73GV-_wfh07C0kwwXjw?e=2dbd3q)

### Conclusies & implicaties
<p align="justify">
De antwoorden op de onderzoeksvragen zijn afgeleid uit de antwoorden van de gebruikers. De knop is beter met het siliconen knijpstuk, wel moet er nog een mechanische stap aan verbonden worden zodat het klikt. De ratel zorgt voor extra interactie tijdens het inzoomen en is dus een meerwaarde. Geluid en trillen tijdens het spel zijn ook een positief punt. Wel moet gekeken worden waar dit kan gebeuren en in welke mate. Deze bevindingen en andere zijn ook nog omgezet naar design requirements.

| Requirement                                                                                                   |
|---------------------------------------------------------------------------------------------------------------|
| Variatie in de leerdoelen en uitdagingen om de nieuwsgierigheid van de kinderen te prikkelen. Meer verscheidenheid in opdrachten. |
| De optie om te kiezen uit verschillende soorten telescopen met unieke eigenschappen en kleuren.                |
| Mogelijkheid om de telescoop aan te passen qua kleur en uiterlijk.                                            |
| De knop moet visueel aangeven wanneer er geknepen moet worden, bijvoorbeeld door te knipperen of trillen in de knop zelf. |
| De telescoop moet trillen tijdens het scannen en bij specifieke gebeurtenissen, zoals het verkrijgen van sterren. |
| Geluid is belangrijk tijdens het spelen, extra geluidseffecten toevoegen.                                       |
| De stem moet duidelijk en goed verstaanbaar zijn, eventueel met de mogelijkheid om de stem te kiezen of aan te passen. |
| Een stem die instructies geeft is nuttig, vooral aan het begin, maar moet niet te veel praten. (meeste info nog steeds ook visueel) |
| Samen met vrienden kunnen spelen. Een sociaal aspect eraan toevoegen.                                           |
| Een knijpknop is een goede vorm van interactie (zorgt ook voor een vorm van robuustheid).                       |
| De telescoop moet een voelbare trilling geven tijdens het draaien om in en uit te zoomen (Geeft een beter gevoel van dat er iets gebeurt). |



## Algemene Conclusie
### Conclusie
<p align="justify">
Alle testen en onderzoek hebben ons gebracht tot een prototype met een vrij grote productmaturiteit. Vooral op het vlak van vorm van het object en op het vlak van het spel en concept heeft het product al grote stappen gezet. Als we terugkijken naar de originele opdracht hebben we deze goed kunnen volbrengen. We hebben een technologisch speelgoed waardoor kinderen een leuk, speels en avontuurlijk moment kunnen hebben in een dierentuin. Dit leert hun iets bij over de dieren en brengt hun dichter in contact. Het eindproduct is een prototype dat er ook nog vrij goed uitziet. 
 
<p align="middle"><img src="https://github.com/lieselotvindevogel/images/blob/main/Figuur%2022%20(1).jpg" width= "40%"/>  <img src="https://github.com/lieselotvindevogel/images/blob/main/Figuur%2022%20(2).jpg" width= "40%"/></br><em> Figuur 22: finaal prototype </em></p>



 <p align="justify">
In eerste instantie is het product verder ontwikkeld met Protopie. Dit is een goedkope manier om de eerste interactie met het scherm en het spel te simuleren. Door middel van wizard of oz simulatie kunnen we met een tweede scherm het scherm binnen het product aansturen. In het prototype was het niet nodig om arduino toe te voegen, maar in het mate van mogelijk is dit toch toegepast.
Het bedenken en bouwen van de verschillende prototypes heeft ervoor gezorgd dat het product vooruit gaat. Verdere prototypes zijn zeker ook nog nodig. Dit zowel op de vlakken die al iets beter onderzocht zijn in deze studie, maar ook op het technologische vlak. Tot nu toe zit er nog geen electronica in het prototype. Hier is al voor een stuk over nagedacht maar het was een grote stap om deze ook te kunnen integreren binnen de grenzen van dit vak. Figuur 23 toont een visie van ons op hoe de electronica geintegreerd kan worden.
  
<p align="middle"><img src="https://github.com/lieselotvindevogel/images/blob/main/Figuur%2023.png" width= "60%"/></br><em> Figuur 23: interne elektronische componenten </em></p>

<p align="justify">
De elektronische componenten zijn:
camera met sensoren, microcontroller, batterijen, rond lcd-scherm, vibratie component, speaker, flexsensor (voor de knop), proximity sensor (om te zien wanneer de telescoop geopend wordt), rotatie sensor (voor het in- en uitzoomen), oplaadpoort
<p align="justify">
Andere componenten die nog toegevoegd moeten worden zijn een beschermglas langs voor en achter en mogelijks lenzen zodat het scherm duidelijker zichtbaar en leesbaar is.
<p align="justify">
De software die de dieren herkent en die de augmented reality stuurt zal uiteraard ook uitgezocht en getest moeten worden. Een mogelijke oplossing hiervoor zijn camera's met geintegreerde image recognition. Een voorbeeld hiervan is de Pixie 2 maar er zijn er nog. Dit moet verder nog uitgezocht worden.
Het spel kan ook grafisch en op het vlak van gameification nog verder uitgewerkt worden.


### Design requirements 
<p align="justify">
Uit de testen zijn criteria voortgekomen. Deze criteria zijn omgezet in design requirements voor het eindproduct. Gedurende het jaar en het verloop van de prototypes is er elke keer geprobeerd om zoveel mogelijk requirements af te checken om een zo goed mogelijk product te krijgen. Naast de rechstreekse antwoorden op onderzoeksvragen kwam er uit elk gesprek met doelpubliek, experten,... ook andere inzichten boven. Deze zijn ook opgenomen in de requirements.
De requirements zijn onderverdeel onder volgende categoriën:

| Cognitief | Fysiek | Antropometrisch | Interactie | Feedback | Spel | Geluid | Esthetisch | Extra |
|-----------|-------|-----------------|------------|----------|------|--------|-----------|-------|


De volledige lijst met alle requirements die geldig zijn voor het product is terug te vinden via volgende link: [List of requirements](https://ugentbe-my.sharepoint.com/:x:/g/personal/guus_lecho_ugent_be/EcUe2no-oOJLtIS9VaK56fQB65QQruSuPiPCLdR_xoHUNQ?e=W1WTqq)

### Kritische reflectie
<p align="justify">
Het eerste semester is succesvol verlopen, met enkele onverwachte uitdagingen die desondanks vakkundig zijn aangepakt. Over het geheel genomen zijn de doelen voor dit semester volledig gerealiseerd. Aan het einde van deze periode hebben we nu een solide prototype, dat als fundament zal dienen voor verdere ontwikkeling in het komende semester. Bij nadere beschouwing van de tijdslijn valt op dat we een stevige basis hebben gelegd met het huidige prototype, waarop we in het volgende semester uitgebreide iteraties zullen toepassen om het verder te verfijnen en verbeteren.
Het vinden van een oplossing voor het scherm blijft echter een aanzienlijke uitdaging. Deze uitdaging zal een van de meest veeleisende zijn die we in het volgende semester zullen aangaan. Door tijdsgebrek is dit nog niet behandeld geweest. Niet alleen door tijdsgebrek, maar ook omdat een zeer moeilijke opgave is dit nog niet gerealiseerd.
<p align="justify">
De focusgroep en een paar van de interviews zijn uitgevoerd op de Chiro. Doordat deze omgeving zeer speels is kwamen er telkens vlot vrij veel creatieve, open antwoorden. Het was echter vaak moeilijk om diepgaande, serieuze antwoorden te bekomen. De omgeving, tijd en sfeer die er hing tijdens de onderzoeken was niet altijd even productief voor het eindproduct. Het was natuurlijk ook onze eerste keer dat we een interview uitvoerden bij kinderen en we hebben veel geleerd maar er valt ook nog veel te verbeteren.
Doordat de interviews telkens op de Chiro zijn uitgevoerd is de steekproef vrij gebased. De kinderen komen allemaal uit dezelfde regio, hebben dezelfde hobby en zijn allemaal bevriend. Dit zou als gevolg kunnen hebben dat het resultaat niet representatief is voor de volledige populatie van kinderen die we willen bereiken met ons product. Voor representatievere antwoorden te bekomen zouden we de demografie van de respondenten wat beter moeten spreiden.
<p align="justify">
Na semester 1 hebben we ons concept aangepast en hebben we een veel nauwer concept gekozen. Het idee waar we eerst rond aan het werken waren was zeer breed en dus was het zeer moeilijk om beslissingen te kunnen maken. Door het concept nauwer te kiezen ging dit makkelijker dit heeft geimpliceerd tot een goed en werkzaam finaal prototype.
<p align="justify">
Het was een moeilijke opgave om de verschillende opdrachten te volbrengen. Dit komt doordat het nabootsen van augmented reality nog geen eenvoudige opgave is. Met dank aan protopie hebben we dit zo goed mogelijk opgevuld waardoor ons prototype tot een product is gekomen. Aan dit product is natuurlijk nog veel werk tegen dat het in werking kan komen, maar we zijn tot een mooi resultaat gekomen met de kennis die we hebben. Deze kennis hebben we door het jaar heen opgebouwd en verwerkt in het prototype. 

## Bronnen
1: Children are playing outside less and less | Adventure+. (z.d.). https://adventureplus.net.au/blog/children-are-playing-outside-less-and-less

2: The Zendesk triple diamond. Mike Chen. (z.d.). https://medium.com/zendesk-creative-blog/the-zendesk-triple-diamond-process-fd857a11c179


## Bijlagen

Link naar de eerste protopie applicatie: https://cloud.protopie.io/p/a49e15ac114bfa25096eb3b8?ui=true&scaleToFit=true&enableHotspotHints=true&cursorType=touch&mockup=true&bgColor=%23F5F5F5&bgImage=undefined&playSpeed=1&code=b9e30fd8b9a82f6e2134

Link naar de tweede protopie applicatie: https://cloud.protopie.io/p/89a8882400aad513e4fef9ea?ui=true&scaleToFit=true&enableHotspotHints=true&cursorType=touch&mockup=true&bgColor=%23F5F5F5&bgImage=undefined&playSpeed=1

Link naar de protopie controller: https://cloud.protopie.io/p/05bdd477261a7b576a194f7c?ui=true&scaleToFit=true&enableHotspotHints=true&cursorType=touch&mockup=true&bgColor=%23F5F5F5&bgImage=undefined&playSpeed=1
